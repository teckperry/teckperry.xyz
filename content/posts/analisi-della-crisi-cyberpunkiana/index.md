---
author: "teckperry"
title: "Analisi della crisi Cyberpunkiana"
date: "2020-12-15"
description: "La dura lotta tra l'oggettivo e il soggettivo"
slug: "analisi-della-crisi-cyberpunkiana"
emoji: "fas fa-gamepad"
tags: [ "blog", "cyberpunk2077", "videogames", "teckperry" ]
---

## Excursus: La delusione di Mass Effect
Sono molti anni ormai che, ogni qual volta venga annunciato un videogioco in grado di creare in me un hype molto forte, insieme a quest'ultimo si genera un'enorme paura per il risultato reale. E' successo con Kingdom Hearts 3, con Final Fantasy XV, con Pokémon Spada e Scudo e con molti altri prodotti videoludici precedenti.

Voglio portarvi però un esempio che ancora oggi su di me lascia il segno e non molto distante da noi a livello temporale. Parliamo di **Mass Effect**.

Per chi non conoscesse questo videogioco è un *third person shooter* con elementi ruolistici molto interessante. E' ambientato in un momento (ipotetico) del futuro dell'umanità in cui essa è riuscita a raggiungere un livello di evoluzione tale da entrare a far parte, con fatica, dell'insieme delle razze più intelligenti della Via Lattea. Il gioco si costruisce attorno alle azioni di un protagonista fortemente caratterizzato dalle scelte morali del videogiocatore a tal punto da cambiare drasticamente la storia ad ogni singolo movimento. Non scherzo quando dico che ogni scelta può modificare gli eventi. Sarà possibile incrinare i rapporti con un compagno di viaggio non conquistandosi il suo aiuto che, sicuramente, sarà utile in un secondo momento, oppure incutere in lui un timore (o una riverenza) tale da obbligarlo a fare mosse che non sono nella sua natura.

La trilogia originale di Mass Effect impronta talmente tanto il gioco sulle scelte del player che importare i salvataggi vecchi nei giochi successivi cambierà completamente il modo in cui il protagonista si approccerà all'universo che lo circonderà nella sua nuova avventura. Potrai scegliere di uccidere specifici nemici oppure salvargli la vita, così ad esempio, da potergli chiedere indietro il favore quando ti servirà, oppure avere una relazione romantica con un membro del tuo equipaggio e poi vedere la sua reazione se nei giochi successivi il tuo personaggio giacerà con qualche altra persona, o ancora affrontare una missione conclusiva di un capitolo con i compagni sbagliati e vederli morire uno ad uno imponendo ai giochi successivi la scomparsa delle loro *quest lines* e del loro, inevitabile, sostegno nelle battute finali. Insomma, un videogioco nel quale immergersi ed emozionarsi per la crescita di ogni singolo personaggio, anche quelli secondari.

Dopo diversi anni dalla conclusione della triologia originale Electronics Arts e BioWare decisero di annunciare il sequel diretto e chiamarlo Andromeda. Non mi fermerò molto al raccontare i motivi che mi hanno portato a ritenere Mass Effect Andromeda il peggior gioco della saga, ma questo *excursus* è importante, a mio avviso, per parlare di Cyberpunk 2077.

> Non pensate che io sia un fan-boy di quelli per cui l'opera originale diventa intoccabile, per piacere, datemi il tempo di dare un significato a quello che sto dicendo.

Un'opera, qualsiasi essa sia, possiede una propria dignità, un proprio ruolo all'interno del mercato e un ruolo all'interno della categorizzazione a cui viene assegnato (come gli *Action GDR*, in questo caso). Mass Effect Andromeda è stata un'opera dignitosamente indecente con un gameplay abbastanza divertente, una rigiocabilità bassissima e una ripetitività oltre ogni limite. Le scelte morali, fautrici poi della fama della trilogia, sono diventate secondarie e poco impattanti, ed inoltre l'emotività (elemento che oggi mi fa ancora vivere nella paura di una possibile *genofagia*) è stata messa da parte per permettere al giocatore di sparare qualche proiettile in più.

Preordinai Mass Effect Andromeda quando i pre-order divennero disponibili e fui in ansia fino al momento in cui il gioco entrò nella mia collezione (*due giorni in ritardo per colpa del corriere che "chiuse le chiavi dell'auto dentro l'auto sotto casa mia e non riuscì a consegnarmi il pacco"... se vabbe..*).

Il primo approccio al gioco non fu affatto un atterraggio morbido perchè iniziai ad essere condizionato dalle informazioni che sul web mi erano arrivate nei giorni precedenti: una *shit storm* estremamente aggressiva su come erano stati modellati ed animati i personaggi principali e secondari. A quanto pare BioWare ed Electronic Arts decisero di non porre molta attenzione a questo aspetto, ottenendo un risultato davvero pessimo.

Decisero di rilasciare delle dichiarazioni molto precise su possibili aggiornamenti futuri che avrebbero risollevato le sorti della loro *IP* ed effettivamente gli aggiornamenti arrivarono, ma ormai il dado era tratto e la community, ormai delusa, non gli diede una seconda *chance*.

> Perchè questa situazione portò i fan più accaniti ad essere così drastici nel valutare negativamente l'opera? Non pensate che il problema furono davvero le animazioni o i modelli (o almeno, non per tutti). Quello fu solo un primo segnale del poco impatto che avrebbero avuto i dialoghi e le scelte morali sul gioco. Una mancata espressività dei personaggi con cui si ha o si potrebbe avere un contatto porta automaticamente ad una perdita di immersività e la sospensione dell'incredulità viene meno.

Cos'è quindi che ha fatto in modo che io mi addentrassi in questo racconto (per me così influente) già con il piede sbagliato? Ebbene, a mente fredda e col senno di poi, posso dire che i problemi furono due:

1. Il gioco era un figlio d'arte e le aspettative troppo alte dato che il gioco portava con se il fardello de "una delle nostre saghe preferite"
2. L'importanza che il web dava alla mancanza di dettaglio nello sviluppo del prodotto da parte dei *developers* grazie all'impronta mediatica data dalle anteprime del gioco stesso

Questi due elementi instillarono in me una sorta di amore-odio nei confronti del gioco ancor prima che questo arrivò nelle mie mani.

Iniziai il gioco, mi divertii grazie ad un *combat system* comunque evoluto rispetto al passato ma mi annoiai per l'enorme ripetitività dei *job to be done*, mi emozionai a tratti ma comunque non quanto avrei voluto e riuscii comunque a ritenere la storia valida (non sono favorevole ai sequel di un prodotto concluso, di solito sono disastrosi a livello di trama). 

Nonostante tutto, il pensiero di rigiocare a quel gioco oggi, mi fa venire l'orticaria. Ci proverò, ma sono ancora scottato.

## Come ho conosciuto Cyberpunk 2077

Quando nel 2012 venne annunciato un nuovo gioco sci-fi/cyberpunk da CD Projekt RED all'E3, con onestà, io non prestai attenzione. L'annuncio poteva anche essere intrigante, ma non ero a conoscenza dell'importanza che questa *software house* avrebbe avuto nel panorama videoludico negli anni a venire.

Nel 2016 ebbi l'opportunità di mettere mano a **The Witcher 3** ad un anno dalla sua uscita e, dopo tante (*veramente tante*) ore di gioco, rimasi folgorato dalla sua capacità di dare importanza ad ogni aspetto del videogioco stesso, comprese le *quest* secondarie. E' questo che rende per me un gioco veramente valido. Non contano soltanto trama, aspetto tecnico, combat system etc... ma quanta attenzione gli sviluppatori dedicano all'immersività del giocatore dando spazio ad ogni singolo personaggio della saga, ogni singola missione, ogni singolo elemento scenico.

Qui nacque in me una passione sfrenata per questa azienda. Iniziai a seguirla sui social, a seguire notizie da loro rilasciate, nella speranza che questa strana *intellectual property* a cui stavano lavorando prendesse forma. Si erano ufficialmente conquistati la mia attenzione.

All'E3 del 2018 l'azienda mostrò un trailer di **Cyberpunk 2077** e fu, per tutti i fan (di vecchia data e più giovani, come me) una bella ventata di aria fresca. Da quel momento le dichiarazioni fatte e le piccole informazioni che si riuscivano ad ottenere erano sempre oro colato per ogni singola persona attenta all'evoluzione del prodotto.

CD Projekt RED fu attenta nel centellinare ogni singola informazione, allo scopo di mantenere lo spettatore sul filo dell'hype. 

> Peccato che quel filo sia in grado di essere tagliente come una lama, a volte.

Arrivò poi il 2019. Quello fu l'anno dell'E3 seguito in perfetta sincronia grazie alla redazione di Everyeye e le live su Twitch. Fu grazie all'unione tra Everyeye e Pokémon Millennium (al tempo Cydonia e Chiara) che decisi di non perdermi neanche un secondo di quell'evento. Me la ricordo bene l'aria che si respirava tra noi fan dell'azienda polacca. Eravamo in trepida attesa. Quando arrivò il loro momento mostrarono un nuovo trailer durante la conferenza Xbox, annunciando un fantastico *Keanu Reeves* di spicco all'interno della narrazione del gioco stesso. Fu subito un'esplosione di applausi e di urla. Lui si presentò sul palco e tutto fu magico. Io stesso, dal divano di casa mia, mi alzai urlando. Fu così che venne annunciata la data di uscita: **16 aprile 2020**. I mesi successivi all'annuncio furono colmi di speculazioni nei media di settore su cosa sarebbe stato possibile fare nel mondo di gioco. L'azienda aveva parlato di un gioco in cui la città era viva, un ambiente con cui l'interazione non si fermava al singolo passante per strada, ma un luogo in cui ogni azione del giocatore, anche quando questo è impegnato in una missione principale, ha un impatto ingente su tutto il resto. 

Intorno a gennaio dello stesso anno l'azienda però annunciò un rinvio dell'uscita del gioco, da aprile a **settembre 2020**. Non mi preoccupai e, onestamente, trovai insensato il pensiero estremamente critico del web nei confronti di una posticipazione di un prodotto videoludico così imponente. Sono sempre stato dell'idea che è meglio rimandare piuttosto che uscire sul mercato in maniera disastrosa. (*visti i recenti sviluppi, non siete d'accordo anche voi?*)

Il Covid poi ci colpì tra capo e collo e l'E3 2020 purtroppo non era più fattibile. Il mio pensiero in quel momento era: ok, allora forse CD Projekt RED, come quasi tutte le aziende nei mesi a venire, avrà deciso di rimandare l'uscita del nuovo prodotto per la paura del problema Covid (visto che comunque se ne parlava già da un mesetto abbondante) e questo mi rincuorò. Onestamente parlando, anche se il gioco fosse stato realmente pronto ad aprile 2020, vogliamo davvero rilasciare un prodotto videoludico in piena pandemia? Economicamente parlando sarebbe comunque stato disastroso. Il reminder sul mio Google Calendar fu quindi spostato a settembre 2020, più precisamente il **17**.

Durante quei mesi CD Projekt RED decise di applicare una strategia di comunicazione molto aggressiva, mostrando continuamente immagini e video del gioco stesso dentro una rubrica chiamata **Night City Wire**, innondando inoltre i propri social di dichiarazioni, che forse avrebbe potuto evitare.

Arrivato settembre arrivò una nuova notizia. Il gioco sarebbe stato posticipato nuovamente, e questa volta con una conclusione definitiva dell'attesa, a **dicembre 2020**. Qui inizia il mio timore, ma continuo comunque ad essere fiducioso per il risultato finale.

## Cosa penso di Cyberpunk 2077
Tra una serie di zone colorate invalicabili, il Covid in casa mia, un Natale ed un Capodanno da non organizzare perchè assolutamente incerti, il 10 dicembre 2020 arrivò.

Scaricai il gioco a partire dalle 01:00 di notte e non lo toccai. Ero assolutamente intenzionato a portarlo il giorno dopo in live insieme alla community perchè ero assolutamente esaltato all'idea di poter condividere la mia voglia di giocare a questo gioco insieme alle altre persone.

Così feci. Il giorno 11 dicembre 2020, di sera, feci partire la live e iniziai a giocare. Per due sere consecutive giocai in live, senza interruzioni. Ma con molti problemi, purtroppo.

Il gioco sembrava voler andare solo quando lo decideva lui. Il mio computer è molto prestante, ma mentre ero in live lui non aveva intenzione di girare correttamente. La prima live fu perfetta, la seconda disastrosa. Decisi di smettere di portarlo in live, forse il mio computer non era adatto a gestire live e gioco? Eppure stavo dentro le specifiche tecnice.

Decisi di abbandonare le live di Cyberpunk e giocarlo in solitaria. Non volevo rovinarmi l'esperienza. Sarò onesto, fu la scelta più sensata per me.

-- Racconto cosa penso del gioco, cosa ho provato, quanto mi è piaciuto riportando il testo del post di instagram

## Analisi della crisi Cyberpunkiana

-- Provo ad analizzare il gioco dal punto di vista comunicativo, degli errori di sviluppo, vecchie notizie come "siamo sorpresi da come gira bene sulla old-gen" e ultime notizie come "ci scusiamo" e "problemi durante gli sviluppi, forse hanno iniziato a sviluppare nel 2016", ma soprattutto metto un focus sui fan di tutto il mondo e sulla troppa pressione che il mercato mette sulle case di sviluppo "se sgarri, ti seghiamo le gambe" è il motto dei tre quarti dei videogiocatori, forse quindi è anche colpa nostra?! NB: Dare comunque principalmente la colpa a loro, con un pensiero sul "rimandare ora gli chiudeva il mercato old-gen", ma tanto comunque non è andata così bene